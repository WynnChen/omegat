<html>
   <head>
      <meta http-equiv="Content-Type" content="text/html; charset=UTF-8">
   
      <title>Liite B. Sanastot</title>
      <link rel="stylesheet" type="text/css" href="OmegaT.css">
      <meta name="generator" content="DocBook XSL Stylesheets V1.79.1">
      <link rel="home" href="index.html" title="OmegaT 4.2 – Käyttöopas">
      <link rel="up" href="index.html" title="OmegaT 4.2 – Käyttöopas">
      <link rel="prev" href="appendix.dictionaries.html" title="Liite A. Sanakirjat">
      <link rel="next" href="appendix.spellchecker.html" title="Liite C. Kielentarkastin">
   </head>
   <body bgcolor="white" text="black" link="#0000FF" vlink="#840084" alink="#0000FF">
      <div class="navheader">
         <table width="100%" summary="Navigation header">
            <tr>
               <th colspan="3" align="center">Liite B. Sanastot</th>
            </tr>
            <tr>
               <td width="20%" align="left"><a accesskey="p" href="appendix.dictionaries.html">Edellinen</a>&nbsp;
               </td>
               <th width="60%" align="center">&nbsp;</th>
               <td width="20%" align="right">&nbsp;<a accesskey="n" href="appendix.spellchecker.html">Seuraava</a></td>
            </tr>
         </table>
         <hr>
      </div>
      <div class="appendix">
         <div class="titlepage">
            <div>
               <div>
                  <h1 class="title"><a name="appendix.glossaries"></a>Liite B. Sanastot
                  </h1>
               </div>
            </div>
         </div>
         <div class="toc">
            <dl class="toc">
               <dt><span class="section"><a href="appendix.glossaries.html#d0e5633">1. Käyttö</a></span></dt>
               <dt><span class="section"><a href="appendix.glossaries.html#d0e5672">2. Tiedostomuoto</a></span></dt>
               <dt><span class="section"><a href="appendix.glossaries.html#d0e5708">3. Sanastojen luominen</a></span></dt>
               <dt><span class="section"><a href="appendix.glossaries.html#d0e5744">4. Ensisijainen sanasto</a></span></dt>
               <dt><span class="section"><a href="appendix.glossaries.html#d0e5751">5. Tavallisia sanasto-ongelmia</a></span></dt>
            </dl>
         </div>
         <p>Sanastot ovat käyttäjän itse luomia tiedostoja, jotka auttavat <span class="application">OmegaT</span>-käännöstöissä. Sanastot on päivitettävä käsin.
         </p>
         <p><span class="application">OmegaT</span>-projektissa voi käyttää yhtä tai useampaa sanastotiedostoa. Sanaston termit, joita käytetään aktiivisessa segmentissä, näkyvät
            automaattisesti Sanaston esikatselu&nbsp;ssa.
         </p>
         <p>Voit määritellä sanaston sijainnin ja nimen kohdassa Projektin ominaisuudet. Sanaston tiedostopäätteen on oltava <code class="filename">.txt</code> tai <code class="filename">.utf8</code>. Puuttuva pääte lisätään automaattisesti. Tiedoston on oltava <code class="filename">/glossary</code>-kansiossa, mutta voit käyttää myös alikansiota (esim. <code class="filename">glossary/sub/glossary.txt</code>). Kun asetat sanastotiedostokansiota, erillistä sanastotiedostoa ei vielä tarvita. Tiedosto luodaan (tarvittaessa) automaattisesti,
            kun lisäät sanastoon uuden termin. Jos tiedosto on jo olemassa, sen tiedostomuotoa tai merkistökoodausta ei tarkisteta. Uudet
            termit ja niiden käännökset lisätään aina sarkainmerkeillä erotettuna, ja tiedoston merkistökoodauksena on UTF-8. Tiedoston
            jo olemassa olevaa sisältöä ei käsitellä tai muuteta, joten mahdollisten tiedostovahinkojen määrä pysyy rajallisena.
         </p>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="d0e5633"></a>1. Käyttö
                     </h2>
                  </div>
               </div>
            </div>
            <p>Jos sinulla on jo sanastotiedosto, jota haluat käyttää, luo OmegaT-käännösprojekti ja vie sanastotiedosto projektin <code class="filename">/glossary</code>-kansioon. Kun projekti avataan, <span class="application">OmegaT</span> tunnistaa automaattisesti tässä kansiossa olevat sanastotiedostot. Jos aktiivisessa segmentissä on termejä, joita <span class="application">OmegaT</span> löytää myös sanastotiedosto(i)sta, termit näkyvät sanastoruudussa:
            </p>
            <div class="figure"><a name="d0e5647"></a><p class="title"><b>Kuva B.1. Sanastoruutu</b></p>
               <div class="figure-contents">
                  <div class="mediaobject"><img src="images/GlossaryPane_25.png" alt="Sanastoruutu"></div>
               </div>
            </div><br class="figure-break"><p>Ensin on lähdekielinen termi, sitten yhtäläisyysmerkki, jo lopuksi termin käännös/käännökset. Sanaston termiin voi liittyä
               kommentti. Sanastotoiminto löytää sanastosta ainoastaan tarkkoja osumia. Se ei siis löydä taivutettuja muotoja tms. Käännöksen
               aikana voit lisätä sanastotiedostoon/-tiedostoihin uusia termejä esimerkiksi tekstieditorilla. Ohjelma ei havaitse uusimpia
               lisättyjä termejä heti, kun tekstitiedoston muutokset on tallennettu.
            </p>
            <p>Lähdekielinen termi voi koostua useista sanoista. Tässä esimerkki siitä:</p>
            <div class="figure"><a name="d0e5659"></a><p class="title"><b>Kuva B.2. Esimerkki sanaston monisanaisista termeistä</b></p>
               <div class="figure-contents">
                  <div class="mediaobject"><img src="images/MultiTerm_Glossary_25.png" alt="Esimerkki sanaston monisanaisista termeistä"></div>
               </div>
            </div><br class="figure-break"><p>Alleviivattu termi "pop-up menu" on sanastoruudussa "pojavni menu". Maalaa termi sanastoruudussa ja napsauta hiiren kakkospainikkeella,
               niin termi siirtyy kohdistimen kohdalle kohdesegmenttiin.<a href="#ftn.d0e5669" class="footnote" name="d0e5669"><sup class="footnote">[2]</sup></a></p>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="d0e5672"></a>2. Tiedostomuoto
                     </h2>
                  </div>
               </div>
            </div>
            <p>Sanastotiedostot ovat yksinkertaisia vain teksti -tiedostoja. Niissä on kolme saraketta, jotka on erotettu toisistaan sarkaimilla.
               Ensimmäisessä sarakkeessa on lähdekielinen ja toisessa kohdekielinen termi. Kolmas sarake on lisätietoja varten. Kohdekielinen
               sarake voi olla tyhjä. Sanaston termi voi siis koostua pelkästään lähdekielisestä termistä ja kommentista.
            </p>
            <p>Sanastojen merkistökoodaus määritetään automaattisesti. Merkistökoodauksen täytyy tietysti sopia molemmille tiedoston kielille,
               joten on suositeltavaa käyttää Unicode-merkistökoodausta.
            </p>
            <p>Toinen tuettu tiedostomuoto on CSV. Tässä tiedostomuodossa erotinmerkkinä käytetään pilkkua: lähdekielinen termi, kohdekielinen
               termi. Myös kommentit erotetaan pilkulla. Merkkijonoissa voidaan käyttää lainausmerkkejä (" "), jolloin merkkijonossa voi
               olla pilkku:
            </p>
            <p><code class="literal">"tämä on lähdekielinen termi, jossa käytetään pilkkua","c'est un terme, qui contient une virgule"</code></p>
            <p>Vain lukukelpoisen sanastotiedoston muodoksi sopii vain teksti -muoto sekä termitiedostomuoto TBX. <code class="filename">.tbx</code>-tiedoston on oltava <code class="filename">/glossary</code>-kansiossa, mutta voit käyttää myös alikansiota (esim. <code class="filename">glossary/sub/MyGlossary.tbx</code>).
            </p>
            <p>TBX - Term Base eXchange - on avoin XML:ään perustuva tiedostostandardi, jonka avulla voidaan siirtää jäsenneltyjä terminologiatietoja.
               Lokalisointiteollisuuden järjestö LISA ja kansainvälinen standardisoimisjärjestö ISO ovat hyväksyneet TBX-muodon kansainväliseksi
               standardiksi. Jos käytössäsi on terminologiajärjestelmä, on hyvin mahdollista, että se voi jakaa terminologiatietoja TBX-muodossa.
               <a class="ulink" href="http://www.microsoft.com/Language/en-US/Terminology.aspx" target="_top">Microsoft Terminology Collection</a> on ladattavissa lähes 100 eri kielellä. Sitä voi käyttää tietotekniikkasanaston peruskivenä.
            </p>
            <p>Huom.: MultiTermin <code class="filename">.tbx</code>-tuotos ei vaikuta luotettavalta (marraskuu 2013). On parempi käyttää MultiTermin <code class="filename">tab</code>-tuotosta.
            </p>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="d0e5708"></a>3. Sanastojen luominen
                     </h2>
                  </div>
               </div>
            </div>
            <p>Projektin asetuksissa voi nimetä kirjoituskelpoisen sanastotiedoston (ks. tämän luvun alkuosa). Lisää uusi termi napsauttamalla
               sanastoruudussa hiiren kakkospainikkeella tai painamalla <span class="keycap"><strong>Ctrl+vaihto+G</strong></span>. Tämä avaa valintaikkunan, johon voit kirjoittaa lähde- ja kohdekielisen termin sekä mahdolliset kommentit:
            </p>
            <div class="mediaobject"><img src="images/GlossaryEntry_25.png"></div>
            <p>Sanastotiedostojen sisältö pysyy ohjelman muistissa. Tiedostot ladataan uudelleen, kun projekti avataan tai ladataan uudelleen.
               Sanastotiedoston päivittäminen on siis melko helppoa: Paina <span class="keycap"><strong>Ctrl+vaihto+G</strong></span>, kirjoita uusi termi, sen käännös ja mahdolliset kommentit (siirry kentästä toiseen painamalla sarkainnäppäintä) ja lopuksi
               tallenna tiedosto. Sanastoruudun sisältö päivittyy tämän mukaisesti.
            </p>
            <p>Voit asettaa kirjoituskelpoisen sanastotiedoston sijainnin kohdassa <span class="guimenuitem">Projekti &gt; Ominaisuudet…</span> Tuetut tiedostomuodot ovat <code class="filename">TXT</code> ja <code class="filename">UTF8</code>.
            </p>
            <p><span class="bold"><strong>Huom.: </strong></span>On tietysti muitakin tapoja laatia yksinkertaisia tiedostoja, joiden sisältämät tiedot on erotettu toisistaan sarkaimilla.
               Kaikki ohjelmat, jotka tukevat UTF-8- tai UTF-16-merkistökoodausta ja jotka voivat näyttää välilyöntimerkit (jotta et unohda
               vaadittua <span class="keycap"><strong>TAB</strong></span>-merkkiä) sopivat tähän: Voit käyttää Windowsin Notepad++-ohjelmaa, Linuxin GEdit-ohjelmaa tai vaikkapa taulukkolaskentaohjelmaa.
               
            </p>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="d0e5744"></a>4. Ensisijainen sanasto
                     </h2>
                  </div>
               </div>
            </div>
            <p>Ensisijaisen sanaston oletus on /glossary/glossary.txt. Ensisijaisesta sanastosta löydetyt tulokset näkyvät ensimmäisinä sanastoruudussa
               ja TransTips-ruudussa.
            </p>
            <p>Koska ensisijaisen sanaston ja muiden sanastojen termit voivat mennä sekaisin, ensisijaisen sanaston termit on lihavoitu.</p>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="d0e5751"></a>5. Tavallisia sanasto-ongelmia
                     </h2>
                  </div>
               </div>
            </div>
            <p><span class="bold"><strong>Ongelma: Sanastotermejä ei näy. – Mahdollisia syitä:</strong></span></p>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Sanastotiedostojen kansiossa ei ole sanastotiedostoa.</p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Sanastokansio on tyhjä.</p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Termejä ei ole erotettu sarkaimella.</p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Sanastotiedoston tiedostopääte ei ole oikea (muu kuin .tab, .utf8 tai .txt).</p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Sanaston termi ja käännettävän asiakirjan lähdekielinen termi eivät ole TÄYSIN samanlaisia (sana esim. taivutettu monikkoon).</p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Sanastotiedoston merkistökoodaus on väärä.</p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Aktiivisessa segmentissä ei ole termejä, jotka vastaavat sanaston termejä.</p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Yksi tai useampi yllä mainituista ongelmista on korjattu, mutta projektia ei ole ladattu uudelleen.</p>
                  </li>
               </ul>
            </div>
            <p><span class="bold"><strong>Ongelma: Jotkin merkit näkyvät väärin sanastoruudussa</strong></span></p>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>…mutta samat merkit näkyvät oikein Editori-ruudussa: tiedostopääte ja tiedostokoodaus eroavat toisistaan.</p>
                  </li>
               </ul>
            </div>
         </div>
         <div class="footnotes"><br><hr style="width:100; text-align:left;margin-left: 0">
            <div id="ftn.d0e5669" class="footnote">
               <p><a href="#d0e5669" class="para"><sup class="para">[2] </sup></a>Huomaa, että tässä on vain puolet (tai sitäkin vähemmän) totuudesta, sillä kohdekieli (sloveeni) käyttää taivutettuja sanamuotoja.
                  Lisätty termi "pojavni menu" on nominatiivissa mutta se on muutettava lokatiivimuotoon "pojavnem meniju". Siksi voi olla nopeampaa
                  näpyttää termi heti oikein välittämättä sanastosta ja sen pikanäppäimistä.
               </p>
            </div>
         </div>
      </div>
      <div class="navfooter">
         <hr>
         <table width="100%" summary="Navigation footer">
            <tr>
               <td width="40%" align="left"><a accesskey="p" href="appendix.dictionaries.html">Edellinen</a>&nbsp;
               </td>
               <td width="20%" align="center">&nbsp;</td>
               <td width="40%" align="right">&nbsp;<a accesskey="n" href="appendix.spellchecker.html">Seuraava</a></td>
            </tr>
            <tr>
               <td width="40%" align="left" valign="top">Liite A. Sanakirjat&nbsp;</td>
               <td width="20%" align="center"><a accesskey="h" href="index.html">Alkuun</a></td>
               <td width="40%" align="right" valign="top">&nbsp;Liite C. Kielentarkastin</td>
            </tr>
         </table>
      </div>
   </body>
</html>